916 REGISTRES DE NICOLAS IV.

et prosequeretur expressius super eis. Miramur autem et
digne quod ‚ cum hec non sint oblivioni tradenda , non
exponenda neglectui que romanam ecclesiam, libertatem
ecclesiasticam ac tuam in eis regnique tui salutem,
samam et gloriam tam notabiliter sicque profunde con-
tingunt, nec per eundem episcopum ad nostram a te
postmodum presentiam redeuntem, neque per alium ‚ et
nec verbo nec litteris circumspectio regia dedit unquam
nobis certum in hac parte responsum, licet nuper dilecti
filii nobiles viri Johannes de Sancto ,Iohanne ac Roge-
rus dictus Lestrange, excellentie tue nuntii, dixerint te
cum ipsius tui regni prelatis et clero in pace consistere,
qnodque si quis de te vel tuis querelam deponeret jus-
titiam exhiberes, Quare serenitatem regiam rogamus et
obsecramus in Christo quatinus, velut princeps catholicus,
habens ad Deum et ad eandem ecclesiam reverentiam
filialem, mentem regiam vere judicio rationis informans,
diligenter attendas et intelligas verba patris zelantis ab
intimis, tue salutis profectus uberes et honoris tui aug-
menta felicia votis ferventibus cupientis ; et plene consi-
derans quid tibi divina potentia pollicetur, quid ternpo-
ralis et eterna retributio repromittit, quid tui clari
nominis fame proveniat, quidve tua mater ecclesia in te
de sue spei conceptione percipiat, si, quod absit! libertas
ecclesiastica ecclesiasticeve persone sic dispendiose, in
divinam offensam, predicte contemptum ecclesie ac tue
salutis et same dispendium et earundem libertatis et per·

sonarum grave prejudicium, in regno ipso tractentur,
discrete quesumus et mature, juxta tue serenitatis decen-
tiam et apostolice sedis mentem, jam tibi totiens repeti-
tam, provideas in premissis ac remedium efficacis et
celeris correctionis et emendationis apponas. Et respou-
dere nobis singulariter singulis, non verbo, cum talia
non sint vive tantum vocis oraculo committenda, et ple·
rumque aliud nuntiorum verba sonent et reserant quam
habeat intentio destinantis, set seriosis litteris, de totali
intentione ac firmo proposito tue mentis, regalis magni-
ficentia non omittat. Sicque in hiis te laudabiliter habeas
quod divinam et nostram benedictionem et gratiam ple-
nius merearis nosque in tue puritatis circumspectione
grata letantes, animemur fortius ad ea que tui culminis
felicia respiciant incrementa3 nec aliud per nos oporteat
in hiis remedium adhiberi. Dat. Rome, apud Sanctam
Mariam Maj0rem‚ xn kalendas martii, anno quarto. ι

’ 6860
De eodem negotio. (Rea. 46, c. 91, f. 185 1¹⁰.)

Sainte-Marie-MaJeure, 18 few-ier 1292.

Magistro Giffrido de chano, camere nostre clerico ac
nuntio apostolice seclis ῐη Anqlia, canonico Cameracensi,
mandat ut regi praedictas litteras praesentet procuretque
certum habere responsum.

α Cum ad presenS... — Dat. ut supra. ⁷>

rm nu REGISTRE nn LA QUATRIEME ANNEE.

